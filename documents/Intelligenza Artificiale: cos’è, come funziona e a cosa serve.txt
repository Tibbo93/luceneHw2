Abbreviata nella sigla AI, l’Intelligenza Artificiale è qualunque programma capace di eseguire dei task emulando i comportamenti dell’uomo, quali il ragionamento, l’imparare dai propri errori e la pianificazione. Un sistema intelligente, infatti, viene ideato cercando di ricreare una o più di queste forme d’intelligenza che, seppur definite esclusivamente umane, in realtà possono essere riprodotte dalle macchine.

Film e libri di fantascienza hanno introdotto nell’immaginario collettivo l’idea di un futuro in cui l’Intelligenza Artificiale farà da padrona. Macchine altamente avanzate, robot ed androidi che convivono con gli esseri umani o, al contrario, contro i quali si ribellano… Insomma, i visionari scenari d’inizio millennio. A dire il vero non serve proiettarsi troppo in là nel tempo; l’Artificial Intelligence è già parte della tua realtà e avrà un impatto sempre più incisivo sulla vita di tutti i giorni, sul modo di vendere e di fare marketing.

L’Artificial Intelligence rappresenta una grande sfida per l’uomo in quanto incarna una delle sue più alte aspirazioni: ricreare un programma così tecnologicamente avanzato da dotarlo della capacità, tipica degli esseri umani, di apprendere in autonomia ed adattarsi ai diversi contesti.

Ma come siamo giunti a questo punto? Qual è stato lo sviluppo dell’Intelligenza Artificiale e, soprattutto, cosa riserverà in futuro? Attraverso quest’articolo, avrai modo di esplorare alcuni dei tratti più interessanti di questa tematica. Nello specifico, ti illustrerò:

cosa si intende con AI e come funziona;
alcuni tipi di Intelligenza Artificiale:
quali sono le applicazioni pratiche dell’Artificial Intelligence nella società;
quali potrebbero essere i suoi sviluppi ed utilizzi futuri.
L’Intelligenza Artificiale è un universo in continua trasformazione, come avrai intuito, e richiede ricerca ed aggiornamenti costanti. Essa ha trovato applicazione anche nel business online e, con molta probabilità, le due discipline avranno modo di cooperare ulteriormente. Se a lettura ultimata volessi approfondire l’argomento, ti consiglio il Master in Digital Marketing: rafforzare ed ampliare le tue competenze digitali è fondamentale per essere sempre in linea con le nuove richieste del mercato lavorativo e le tecnologie più all’avanguardia.